---
title: "Il percorso didattico del paesaggio padano"
description: "Il percorso didattico e gli spazi espositivi di Cascina Stella, sede espositiva del museo laboratorio del paesaggio padano"
keywords: "ecomuseo, provincia, cremona, percorso, didattico, paesaggio, padano, cascina, stella, museo"
date: 2021-08-19T14:49:13+02:00
draft: false
---
Il progetto il territorio come ecomuseo si arricchisce degli spazi espositivi della **Cascina Stella** - una tipica cascina cremonese all'interno del Bosco didattico di Castelleone, ristrutturata dalla Provincia di Cremona e divenuta **sede espositiva del museo laboratorio del paesaggio padano**.

{{< ecoFigure src="internoPercorsoDidattico.jpg" alt="Pannelli e vetrinette espositive sulla storia del paesaggio Cremonese" caption="Pannelli e vetrinette espositive sulla storia del paesaggio Cremonese" >}}

La struttura è stata ideata per fornire un chiaro strumento di comprensione delle **dinamiche evolutive** e dei **processi fisici e naturali**, che insieme alle **trasformazioni antropiche**, hanno portato alla **formazione del paesaggio contemporaneo**.

Il percorso è indirizzato a un pubblico vario (purché curioso!), ma è **dedicato soprattutto al mondo della scuola**, con particolare attenzione alle **scuole primarie e secondarie di primo grado**; dall'anno scolastico 2009-2010 vengono proposte offerte didattiche focalizzate su diverse tematiche inerenti il territorio ed i molteplici aspetti che concorrono a disegnarne i lineamenti.
Le visite verranno svolte da personale preparato, e potranno essere adattate ai particolari interessi ed alle capacità di apprendimento delle classi interessate.
Per **informazioni** sul progetto e per **prenotare visite**, fare riferimento alla sezione Contatti di questo sito.

