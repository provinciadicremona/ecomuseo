---
title: "Domenica 25 maggio 2025: apertura del Bosco Didattico di Castelleone"
description: "Giornata delle Oasi con l'Associazione WWF Cremona" 
keywords: "boscodidattico, castelleone, apertura, ecomuseo, provincia, cremona, ambiente"
date:    2025-05-22T11:05:00+02:00
lastmod: 2025-05-22T11:05:00+02:00
draft: false
---
Come per tutto il mese di maggio, anche **domenica 25, dalle ore 14,00 alle ore 18,30**, le strutture provinciali della Cascina Stella ed il Bosco Didattico di Castelleone saranno aperti al pubblico che voglia passeggiare in un ambiente naturale che accoglie molti organismi rappresentativi della biodiversità costituita dalla flora e della fauna tipiche della nostra zona.

Nella stessa data, l’Associazione WWF Cremona ha scelto di organizzare presso le strutture del Bosco didattico/Cascina Stella una **"Giornata delle Oasi"** per svolgervi attività di divulgazione ambientale; la medesima Associazione possiede infatti un proprio terreno confinante col Bosco didattico ed ha partecipato, in qualità di partner assieme a Provincia e Comune di Castelleone, ad interventi di rinaturazione di un'area ex agricola.

## [Scarica la locandina della "Giornata delle Oasi"](../all/festa-oasi-2025.pdf)

Come di consueto, chi lo desidera potrà anche usufruire dell’accompagnamento di personale provinciale presente sul posto o di naturalisti che si mettono volontariamente a disposizione per **visite guidate "sul campo"** e per fornire informazioni che consentano di approfondire la conoscenza di aspetti di maggior dettaglio. 
Nell’occasione, anche i volontari WWF saranno a disposizione del pubblico per guidare le visite in ambiente.


Le visite guidate partiranno **dal piazzale antistante la Cascina Stella**.

**Gli eventi sono gratuiti ed aperti a tutti**, grandi e piccini. 

Pur ricordando che nel bosco sono presenti percorsi appositamente predisposti, si consiglia l'utilizzo di calzature adeguate ad una escursione in natura.

Per eventuali ulteriori informazioni, si possono visitare i seguenti siti:

- http://ecomuseo.provincia.cremona.it/
- http://boscodidattico.provincia.cremona.it/

Oppure contattare i numeri: 

- 0372 406447 (Damiano Ghezzi)
- 0372 406449 (Franco Lavezzi)

**Per contattarci:**  
[ambnat@provincia.cremona.it](mailto:ambnat@provincia.cremona.it)

