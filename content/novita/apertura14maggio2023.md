---
title: "Domenica 14 maggio 2023: apertura del Bosco Didattico di Castelleone e BIOBLITZ"
description: "Apertura del Bosco didattico di Castellerone del 14 maggio 2023"
keywords: "boscodidattico, castelleone, apertura, ecomuseo, provincia, cremona, ambiente"
date: 2023-05-11T13:35:00+02:00
lastmod: 2023-05-11T13:35:00+02:00
draft: false
---
**Domenica 14 maggio** apre al pubblico il Bosco Didattico di Castelleone.
Oltre alla tradizionale apertura pomeridiana ai visitatori, dalle 14,00 alle 18,30, chi lo desidera potrà partecipare, nel corso dell’intera giornata, al  **BIOBLITZ del Bosco 2023**.
Come già si è fatto negli anni precedenti, infatti, presso il Bosco Didattico si potrà indagare, assieme ad appassionati ed esperti di particolari aspetti delle scienze naturali, la varietà delle forme di vita che possiamo incontrare  in questo ambiente particolare.

Attraverso il **BIOBLITZ** esperti naturalisti e cittadini collaborano nella raccolta di dati sull’ambiente, secondo i principi della __**citizen science**__, rilevando e registrando quanti più possibili organismi viventi si trovino all’interno di un’area al momento della visita di ricerca.

I dati raccolti verranno caricati sulla piattaforma informatica internazionale [iNaturalist.org](https://www.inaturalist.org/).

Ecco il programma delle indagini naturalistiche previste nel Bosco Didattico Domenica 14 maggio 2023:
- dalle **9.00 alle 10.30: TRACCE, IMPRONTE, CANTI E VERSI DI ANIMALI** (CON FRANCO LAVEZZI) Anche quest'anno, potremo percorrere insieme i sentieri del Bosco Didattico alla ricerca di Uccelli, Mammiferi, Rettili e Anfibi e/o dei segni della loro presenza.
- dalle **10.30 alle 12.00: FARFALLE DI PIANURA** (CON MARCO GHISOLFI). Incontriamo i lepidotteri del Bosco Didattico imparando anche come gli esperti conducono la loro osservazione ed il loro riconoscimento.
- dalle **15.00 alle 17.00: LE NOSTRE PIANTE** (CON FABRIZIO BONALI). Un'occasione per tutti i partecipanti di fare una passeggiata per cominciare ad imparare a riconoscere e conoscere la flora del Bosco Didattico, accompagnati da uno degli esperti che ha realizzato l'Atlante delle piante vascolari della Provincia di Cremona e che in questi anni ha effettuato l'osservazione di sempre nuove specie.
- ed, in contemporanea: **DOVE SONO I MOLLUSCHI?** (CON DAMIANO GHEZZI). I molluschi non annoverano solo le numerosissime specie marine, ma anche entità “continentali”; proviamo ad esplorare il Bosco Didattico per cercare le specie terrestri e d'acqua dolce che vi abitano.

Le uscite per le osservazioni **partiranno, agli orari sopra indicati, dal piazzale antistante la Cascina Stella**;
**L'EVENTO E' GRATUITO ED APERTO A TUTTI**, grandi e piccini. Si consigliano scarpe da campagna ed abbigliamento adeguato e comodo.
Per eventuali ulteriori informazioni, si possono visitare i seguenti siti:

- http://boscodidattico.provincia.cremona.it/
- http://ecomuseo.provincia.cremona.it/

Oppure contattare i numeri: 

- 0372 406640
- 0372 406447

**Per contattarci:**  
[ambnat@provincia.cremona.it](mailto:ambnat@provincia.cremona.it)

{{< ecoFigure src="CanapinoComune.jpg" alt="Foto di una Canapino Comune" caption="Nella foto: un Canapino comune" >}}
