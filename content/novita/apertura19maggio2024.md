---
title: "Domenica 19 maggio 2024: apertura del Bosco Didattico e Giornata delle Oasi WWF"
description: 'Con attività di divulgazione ambientale del WWF di Cremona in occasione della "Giornata delle Oasi"' 
keywords: "boscodidattico, castelleone, apertura, ecomuseo, provincia, cremona, ambiente, wwf, giornata, oasi"
date: 2024-05-15T16:14:00+02:00
lastmod: 2024-05-15T16:14:00+02:00
draft: false
---
Come per tutto il mese di maggio, anche domenica 19, **dalle ore 14,00 alle ore 18,30**, le strutture provinciali della Cascina Stella ed il Bosco Didattico di Castelleone saranno aperti al pubblico che voglia passeggiare in un ambiente naturale che accoglie molti organismi rappresentativi della flora e della fauna tipiche della nostra zona.

Nella stessa data, l’**Associazione WWF Cremona** ha scelto di organizzare presso le strutture del Bosco didattico/Cascina Stella una “**Giornata delle Oasi**” per svolgervi attività di divulgazione ambientale; la medesima Associazione ha infatti partecipato in qualità di partner, assieme a Provincia e Comune di Castelleone, ad interventi di rinaturazione di un proprio terreno confinante col Bosco didattico.

{{< ecoFigure src="giornataOasi2024.jpg" alt="Locandina Giornata delle Oasi WWF al Bosco Didattico" caption="Nella foto: un maschio di capinera (Sylvia atricapilla), piccolo uccello passeriforme dal canto melodioso, presente nel Bosco con una buona popolazione." >}}

Come di consueto, chi lo desidera potrà anche usufruire dell’accompagnamento di personale provinciale presente sul posto o di naturalisti che si mettono volontariamente a disposizione per fornire informazioni che consentano di approfondire la conoscenza di aspetti di maggior dettaglio. Nell’occasione, anche i volontari WWF saranno a disposizione del pubblico per guidare le visite in ambiente.

In particolare, a partire dalle **ore 14,30**, si potrà partecipare ad **una visita guidata “sul campo”** rivolta ad illustrare al pubblico i più recenti progetti realizzati per il potenziamento degli aspetti naturalistici, culturali e fruitivi delle strutture del Bosco Didattico e di Cascina Stella, in aderenza alle programmazioni sovraordinate ed a vantaggio della collettività e delle comunità locali.

Le visite guidate **partiranno dal piazzale antistante la Cascina Stella**;
**GLI EVENTI SONO GRATUITI ED APERTI A TUTTI, grandi e piccini**

Pur ricordando che nel bosco sono presenti percorsi appositamente predisposti, si consiglia, viste anche le recenti piogge, l'utilizzo di calzature adeguate ad una escursione in natura.

Per eventuali ulteriori informazioni, si possono visitare i seguenti siti:

- http://boscodidattico.provincia.cremona.it/
- http://ecomuseo.provincia.cremona.it/

Oppure contattare i numeri: 

- 0372 406449
- 0372 406640

**Per contattarci:**  
[ambnat@provincia.cremona.it](mailto:ambnat@provincia.cremona.it)

