---
title: "Domenica 21 maggio 2023: apertura del Bosco Didattico di Castelleone"
description: "Apertura del Bosco didattico di Castellerone del 21 maggio 2023"
keywords: "boscodidattico, castelleone, apertura, ecomuseo, provincia, cremona, ambiente"
date: 2023-05-17T17:35:00+02:00
lastmod: 2023-05-17T17:35:00+02:00
draft: false
---
Come per tutto il mese di maggio, anche **DOMENICA 21, DALLE ORE 14,00 ALLE ORE 18,30**, le strutture provinciali della Cascina Stella ed il Bosco Didattico della Provincia di Cremona saranno aperte al pubblico che voglia trascorrere un pomeriggio immerso nella natura.

Come di consueto, il personale della Provincia di Cremona e naturalisti volontari sono a disposizione per l’accompagnamento di gruppi di appassionati che vogliano  approfondire la conoscenza di questo ambito territoriale.

In particolare, **dalle ore 14,30**, chi lo desidera potrà partecipare ad **una visita guidata “sul campo”** rivolta ad illustrare al pubblico i progetti realizzati per il potenziamento degli aspetti naturalistici, culturali e fruitivi delle strutture del Bosco Didattico e di Cascina Stella, in aderenza alle programmazioni sovraordinate ed a vantaggio della collettività e delle comunità locali, già trattati nella serata di presentazione del 15 maggio, appositamente organizzata in collaborazione col Comune di Castelleone.

Nella stessa data, l’Associazione WWF Cremona ha scelto di organizzare presso le strutture del Bosco didattico/Cascina Stella una **“Giornata delle Oasi”** per svolgervi attività di divulgazione ambientale; la medesima Associazione ha infatti partecipato in qualità di partner, assieme a Provincia e Comune di Castelleone, ad interventi di rinaturazione di un terreno confinante col Bosco didattico; anche i volontari WWF saranno a disposizione del pubblico per guidare le visite in ambiente.

Le visite guidate **partiranno dal piazzale antistante la Cascina Stella**;
**GLI EVENTI SONO GRATUITI ED APERTI A TUTTI**, grandi e piccini. Si consigliano scarpe da campagna ed abbigliamento adeguato e comodo.

Per eventuali ulteriori informazioni, si possono visitare i seguenti siti:

- http://boscodidattico.provincia.cremona.it/
- http://ecomuseo.provincia.cremona.it/

Oppure contattare i numeri: 

- 0372 406640
- 0372 406447

**Per contattarci:**  
[ambnat@provincia.cremona.it](mailto:ambnat@provincia.cremona.it)

{{< ecoFigure src="melitea.jpg" alt="Foto di una Farfalla Melitea" caption="Nella foto: una farfalla Melitea (Melitaea phoebe)" >}}
