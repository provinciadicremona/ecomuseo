---
title: "Domenica 10 novembre 2024: apertura del Bosco Didattico di Castelleone"
description: 'Domenica 10 novembre, dalle ore 14,00 alle ore 18,00' 
keywords: "boscodidattico, castelleone, apertura, ecomuseo, provincia, cremona, ambiente"
date:    2024-11-06T13:59:00+02:00
lastmod: 2024-11-06T13:59:00+02:00
draft: false
---

**Domenica 10 novembre dalle ore 14,00 alle ore 18,00**, il Bosco Didattico di Castelleone è a disposizione del pubblico nell'ambito delle aperture pomeridiane gratuite della struttura ogni seconda domenica del mese, rivolte agli appassionati della natura o a semplici visitatori che vogliano passeggiare nell'ambiente naturale.  
Si tratta dell'ultima apertura domenicale di quest'anno,  prima della chiusura invernale che riguarderà i mesi di dicembre e gennaio.
Durante la visita si potrà osservare il caratteristico aspetto della vegetazione in questa stagione, dove la natura si mostra con nuove forme e colori, soprattutto per l'aspetto stagionale delle chiome egli alberi.

{{< ecoFigure src="fungo.jpg" alt="Il Ventaglino vellutato (Stereum subtomentosum)" caption="Nella foto: Il Ventaglino vellutato (Stereum subtomentosum), un fungo ''a mensola'' che cresce su tronchi e ceppi marcescenti di latifoglie." >}}
Chi lo desidera, potrà anche usufruire dell’accompagnamento di personale provinciale o dei volontari presenti sul posto, che si rendono disponibili a fornire informazioni per consentire ai visitatori di approfondire aspetti di maggior dettaglio.  
Nell'occasione, sarà ancora possibile visionare, negli spazi del "Museo dei fiumi" di Cascina Stella, la mostra fotografica temporanea dal titolo "Habitat di Lombardia, capolavori di biodiversità" realizzata da ERSAF nell'ambito delle attività divulgative del progetto [LIFE IP GESTIRE 2020](https://naturachevale.it/il-progetto/life-gestire-2020/); la Mostra è un percorso che attraverso immagini e brevi didascalie illustrano i più significativi habitat e specie della Lombardia e le loro principali minacce.

Data la già copiosa presenza di foglie sui sentieri del bosco,  si consiglia l'utilizzo di calzature adeguate ad una visita all'aperto.

Per eventuali ulteriori informazioni, si possono visitare i seguenti siti:

- http://boscodidattico.provincia.cremona.it/
- http://www.provincia.cremona.it/

Oppure contattare i numeri: 

- 0372 406447 (Damiano Ghezzi)
- 0372 406649 (Franco Lavezzi)

**Per contattarci:**  
[ambnat@provincia.cremona.it](mailto:ambnat@provincia.cremona.it)

