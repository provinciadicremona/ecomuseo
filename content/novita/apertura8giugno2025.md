---
title: "Domenica 8 giugno 2025: apertura del Bosco Didattico di Castelleone"
description: 'Domenica 8 giugno, dalle ore 14,00 alle ore 18,30' 
keywords: "boscodidattico, castelleone, apertura, ecomuseo, provincia, cremona, ambiente"
date:    2025-06-06T18:30:00+02:00
lastmod: 2025-06-06T18:30:00+02:00
draft: false
---
**Domenica 18 maggio, dalle ore 14,00 alle ore 18,30**, le strutture provinciali della Cascina Stella ed il Bosco Didattico di Castelleone saranno aperti al pubblico che voglia passeggiare in un ambiente naturale che accoglie molti organismi rappresentativi della biodiversità costituita dalla flora e della fauna tipiche della nostra zona.

Nella stessa data, l’Associazione **ODONATA.IT** (Società italiana per lo studio e la conservazione delle libellule ODV) ha scelto di organizzare presso le strutture del Bosco didattico/Cascina Stella un **“Dragonfly day”**, cioè una giornata nella quale, grazie alla possibilità di essere guidati da esperti entomologi , si potranno conoscere dal vivo questi insetti e gli ambienti che preferiscono.

{{< ecoFigure src="codazzurra-comune.jpg" alt="Foto di una coppia di codazzurra comune (Ischnura elegans)" caption="Nella Foto: una coppia di codazzurra comune (Ischnura elegans) ripresa presso gli stagni del bosco." >}}

Come di consueto, chi lo desidera potrà visitare il Bosco autonomamente oppure usufruire dell’accompagnamento di personale provinciale presente sul posto o dei naturalisti che si mettono volontariamente a disposizione per **visite guidate “sul campo”** e per fornire informazioni che consentano di approfondire la conoscenza di aspetti di maggior dettaglio.   
Nell’occasione, anche gli esperti di ODONATA.IT saranno a disposizione del pubblico per guidare le visite in ambiente.

Le visite guidate partiranno dal piazzale antistante la Cascina Stella;  
L'evento è gratuito ed aperto a tutti, grandi e piccini.

{{< ecoFigure src="volantino8giugno25.png" alt="Volantino delle iniziative dll'8 giugno" caption="Volantino delle iniziative dll'8 giugno" >}}

Pur ricordando che nel bosco sono presenti percorsi appositamente predisposti, si consiglia l'utilizzo di calzature adeguate ad una escursione in natura.

Per eventuali ulteriori informazioni, si possono visitare i seguenti siti:

- https://www.odonata.it
- https://ecomuseo.provincia.cremona.it/
- https://boscodidattico.provincia.cremona.it/

Oppure contattare i numeri: 

- 0372 406447 (Damiano Ghezzi)
- 0372 406449 (Franco Lavezzi)

**Per contattarci:**  
[ambnat@provincia.cremona.it](mailto:ambnat@provincia.cremona.it)

