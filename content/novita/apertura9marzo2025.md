---
title: "Domenica 9 marzo 2025: apertura del Bosco Didattico di Castelleone"
description: 'Domenica 9 marzo, dalle ore 14,00 alle ore 18,00' 
keywords: "boscodidattico, castelleone, apertura, ecomuseo, provincia, cremona, ambiente"
date:    2025-03-06T11:45:00+02:00
lastmod: 2025-03-06T11:45:00+02:00
draft: false
---
**Domenica 9 marzo, dalle ore 14,00 alle ore 18,00**, il Bosco Didattico di Castelleone è a disposizione del pubblico nell'ambito delle aperture pomeridiane gratuite della struttura ogni seconda domenica del mese, rivolte agli appassionati della natura o a semplici visitatori che vogliano passeggiare nell'ambiente naturale.

{{< ecoFigure src="polmonaria.jpg" alt="Foto di una Polmonaria (Pulmonaria officinalis)" caption="Nella Foto: la Polmonaria (Pulmonaria officinalis), entità non comune in ambienti di pianura, è attualmente in fioritura al Bosco didattico" >}}


Si tratta della prima apertura domenicale di quest'anno, dopo la chiusura invernale; sulle chiome, ancora spoglie, degli arbusti compaiono le prime fioriture, come quella gialla e delicata del corniolo, 

mentre nel sottobosco è possibile vedere i fiori delle erbe nemorali come il bucaneve, la colombina, la polmonaria e la scilla, che, assieme alle comuni viole, punteggiano il suolo attorno ai percorsi di visita.

Chi lo desidera, potrà anche usufruire dell’accompagnamento di personale provinciale o dei volontari presenti sul posto, che si rendono disponibili a fornire informazioni per consentire ai visitatori di approfondire aspetti di maggior dettaglio.

Si consiglia l'utilizzo di calzature adeguate ad una visita all'aperto.

Per eventuali ulteriori informazioni, si possono visitare i seguenti siti:

- http://boscodidattico.provincia.cremona.it/
- http://ecomuseo.provincia.cremona.it/

Oppure contattare i numeri: 

- 0372 406447 (Damiano Ghezzi)
- 0372 406449 (Franco Lavezzi)

**Per contattarci:**  
[ambnat@provincia.cremona.it](mailto:ambnat@provincia.cremona.it)

