---
title: "Domenica 11 settembre il Bosco Didattico di Castelleone è a disposizione del pubblico"
description: "Apertura del Bosco didattico di Castellerone dell' 11 settembre 2022"
keywords: "boscodidattico, castelleone, apertura, ecomuseo, provincia, cremona, ambiente"
date: 2022-09-08T09:11:00+02:00
lastmod: 2022-09-08T09:11:00+02:00
draft: false
---
**Domenica 11 settembre, dalle ore 14,00 alle ore 18,30**, il Bosco Didattico di Castelleone è a disposizione del pubblico in occasione delle aperture pomeridiane gratuite della struttura ogni seconda domenica del mese, rivolte agli appassionati della natura o a semplici visitatori che vogliano passeggiare nell'ambiente naturale. Nell'occasione, presso la Cascina Stella sarà possibile visitare una mostra fotografica che illustra uno dei progetti recentemente realizzati dalla Provincia nell'ambito dell'iniziativa regionale "LIFE Gestire 2020", riguardante la salvaguardia dei querceti.

Chi lo desidera, potrà anche usufruire dell’accompagnamento di personale provinciale o dei volontari presenti sul posto, che si mettono a disposizione per fornire informazioni che consentano ai visitatori di approfondire aspetti di maggior dettaglio.


Per eventuali ulteriori informazioni, si possono visitare i seguenti siti:

- http://boscodidattico.provincia.cremona.it/
- http://ecomuseo.provincia.cremona.it/

Oppure contattare i numeri: 

- 0372 406640
- 0372 406447

{{< ecoFigure src="morimus960.jpg" alt="Foto di un coleottero Morimus asper" caption="Il grosso e non comune coleottero Morimus asper, tipico degli ambienti forestali e presente al Bosco didattico" >}}
