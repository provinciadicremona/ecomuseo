---
title: "Domenica 9 ottobre apertura del Bosco Didattico di Castelleone"
description: "Apertura del Bosco didattico di Castellerone del 9 ottobre 2022"
keywords: "boscodidattico, castelleone, apertura, ecomuseo, provincia, cremona, ambiente"
date: 2022-10-05T15:57:00+02:00
lastmod: 2022-05-08T15:57:00+02:00
draft: false
---
**Domenica 9 ottobre, dalle ore 14,00 alle ore 18,30**, il Bosco Didattico di Castelleone e le strutture museali della Cascina Stella, come ogni seconda domenica del mese, saranno a disposizione del pubblico in occasione delle aperture pomeridiane gratuite delle strutture, rivolte agli appassionati della natura o a semplici visitatori che vogliano passeggiare nel verde e godere di ambienti e paesaggi tipici della nostra zona.

Per garantire la sicurezza di tutti i visitatori, dovranno essere attuati i comportamenti consigliati per far fronte all’emergenza COVID ed, in particolare, gli ampi spazi aperti disponibili potranno garantire un adeguato distanziamento sociale.

Per contro, le piante del bosco (e, con un po’ di fortuna...) gli animali presenti potranno essere oggetto di osservazioni ravvicinate… chi lo desidera, potrà anche usufruire dell’accompagnamento di personale provinciale presente sul posto o di naturalisti, che si mettono volontariamente a disposizione per fornire informazioni che consentano di approfondire aspetti di maggior dettaglio.

Per eventuali ulteriori informazioni, si possono visitare i seguenti siti:

- http://boscodidattico.provincia.cremona.it/
- http://ecomuseo.provincia.cremona.it/

Oppure contattare i numeri: 

- 0372 406640
- 0372 406447

**Per contattarci:**  
[ambnat@provincia.cremona.it](mailto:ambnat@provincia.cremona.it)
