---
title: "Domenica 12 novembre 2023: apertura del Bosco Didattico di Castelleone"
description: "Apertura del Bosco didattico di Castelleone del 12 novembre 2023"
keywords: "boscodidattico, castelleone, apertura, ecomuseo, provincia, cremona, ambiente"
date: 2023-11-09T12:32:00+02:00
lastmod: 2023-11-09T12:32:00+02:00
draft: false
---
**Domenica 12 novembre**, il Bosco Didattico di Castelleone sarà aperto al pubblico **DALLE ORE 10,00 ALLE ORE 12,00**,  al mattino, e  **DALLE ORE 14,00 ALLE ORE 17,00** al pomeriggio; la struttura riapre dopo la chiususra forzata causata dagli effeti dei nubifragi estivi, che hanno provocato la caduta di numerosi grandi alberi e reso così inagibili i sentieri fruitivi.

Nonostante ci siano ancora "lavori in corso" per ripristinare al meglio  la struttura, nella giornata di domenica sarà possibile effettuare visite guidate a cura dei micologi appassionati dell'Associazione naturalisti cremonesi del Museo di Storia Naturale di Cremona e dei volontari che si mettono a disposizione dei visitatori.

In particolare, il tema della giornata sarà "Foglie e funghi: autunno nel Bosco" e le visite saranno finalizzate ad osservare il caratteristico aspetto della vegetazione in questa stagione, dove la natura si mostra con nuove forme e colori.

Data la copiosa presenza di foglie e rametti sui sentieri e considerate le recenti piogge,  si consiglia l'utilizzo di calzature adeguate ad una visita all'aperto.

Presso la vicina cascina Stella, sarà anche possibile visitare una esposizione dei funghi presenti nel Bosco e caratteristici della nostra campagna.

Per eventuali ulteriori informazioni, si possono visitare i seguenti siti:

- http://boscodidattico.provincia.cremona.it/
- http://ecomuseo.provincia.cremona.it/

Oppure contattare i numeri: 

- 0372 406449
- 0372 406640

**Per contattarci:**  
[ambnat@provincia.cremona.it](mailto:ambnat@provincia.cremona.it)

{{< ecoFigure src="fungo.webp" alt="Nella foto: Il Ventaglino vellutato (Stereum subtomentosum), un fungo 'a mensola' che cresce su tronchi e ceppi marcescenti di latifoglie" caption="Nella foto: Il Ventaglino vellutato (Stereum subtomentosum), un fungo 'a mensola' che cresce su tronchi e ceppi marcescenti di latifoglie." >}}
