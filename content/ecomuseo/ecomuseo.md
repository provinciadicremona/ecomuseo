---
title: "Il progetto Ecomuseo del territorio"
date: 2021-08-19T16:07:49+02:00
draft: false
---

"Il territorio come ecomuseo": una proposta dell'amministrazione Provinciale di Cremona per **percorrere e scoprire il paesaggio**, risultato delle **relazioni tra gli uomini e l'ambiente**, per leggere e comprendere quell'insieme di segni, impronte ed interventi che sono sedimentazioni nel presente di sistemi ereditati dal passato e tasselli di un mosaico in continuo divenire.

Tombe morte - Tredici ponti - Genivolta, CremonaIl progetto presenta una serie di **nuclei territoriali** da frequentare, apprezzare e capire come un enorme **museo vivente** creato nel tempo dalla natura e dall'uomo ed in continua evoluzione.

{{< ecoFigure src="cartelloSentiero.jpg" alt="Immagine di un sentiero nel nucleo delle Fughe" caption="Una delle tabelle illustrative dei nuclei posizionate sul territorio" >}}
Un **museo "diffuso"**, la cui esplorazione risulta affascinante quanto quella delle raccolte tradizionali: dedicato al paesaggio, mostra come **l'ambiente naturale si è modificato per opera dell'uomo** nel corso del tempo.

Nell'area dell'Ecomuseo sono evidenziati gli elementi ambientali tipici e le componenti antropiche che sono memoria del lavoro di centinaia di secoli: insediamenti, campi, manufatti, edifici, vie terrestri e vie d'acqua, fabbriche, macchinari e apparecchiature di ogni genere, toponimi, segni di ripartizioni e di processi di appropriazione del territorio, bonifiche, acquedotti e irrigazioni ....
Le risorse biologiche, gli spazi, i beni e gli oggetti vengono segnalati per promuoverne **la conservazione, il restauro, la conoscenza, la fruizione e lo sviluppo secondo criteri di sostenibilità**.

"Il territorio come ecomuseo" è un **progetto esteso all'intera provincia di Cremona**. L'area dell'ecomuseo può essere percorsa, esplorata e goduta da ogni genere di fruitore, purché responsabile e consapevole: la struttura è **facilmente accessibile al pubblico** grazie ad un'apposita segnaletica sulle strade, ad una funzionale e mirata cartellonistica, alle piazzole di "sosta istruttiva", alle siepi e ai boschetti didattici, alle tabelle toponomastiche e idronomastiche commentate.

I nuclei territoriali sono un **campo d'indagine privilegiato per il mondo della scuola** e un'area per la sperimentazione di interventi ambientali e per studi di livello superiore volti alla conoscenza e alla riscoperta del patrimonio locale.

- **Approfondimento**: Il territorio come ecomuseo, [dichiarazione d'intenti](/ecomuseo/dichiarazione) della Provincia di Cremona.
- **Approfondimento**: Il territorio come ecomuseo, [significato di un titolo](/ecomuseo/significato).
